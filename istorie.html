<html>
    <head>
        <meta charset="utf-8">
        <title>Fractali - Istorie</title>
        <script type="text/javascript" src="nav.js"></script>
        <link rel="stylesheet" href="style.css">
        <link rel="shortcut icon" type="image/x-icon" href="res/icon.ico">
    </head>

    <body>
        <img src="res/header.svg" id="header">
        <nav>
            <a href="index.html">Acasă</a>
            <a href="istorie.html" id="current">Istorie</a>
            <a href="exemple.html">Exemple</a>
            <a href="model.html">Model interactiv</a>
            <a href="galerie.html">Galerie</a>
        </nav>
        <main>
            <br>
            <p>
                Încă din cele mai vechi timpuri, oamenii au încercat să-și explice anumite fenomene, prin intermediul unor modele, care la început au fost simpliste, dar aproximând natura. Odată cu evoluția științei, modelele devin tot mai complexe și se apropie tot mai mult de fenomenele reale observate. Astfel, geometria clasică, euclidiană, lucrează cu figuri geometrice simple. Apariția geometriilor neeuclidiene (ai căror fondatori au fost Lobacevski și Bolyai) a condus la o reconsiderare a vechilor teorii.
            </p>

            <p>
                Matematica din spatele fractalilor a apărut în secolul 17, când filosoful Gottfried Leibniz a considerat autosimilaritatea recursivă (deși greșise gândindu-se că numai liniile drepte sunt autosimilare în acest sens).
            </p>

            <p>
                În a doua parte a secolului al XIX-lea și începutul secolului XX, anumiți matematicieni semnalează existența unor entități geometrice excepționale, fără nicio asemănare cu figurile și corpurile studiate până atunci. Printre acestea se numără curba lui Koch, o curbă de lungime infinită ce limitează o arie finită și care nu admite tangentă în niciun punct al acesteia și dimensiunea Hausdorff, obiect geometric care nu are dimensiunea întreagă.
            </p>

            <div class="captions">
                <figure>
                    <img src="res/koch.jpg">
                    <figcaption>Robert Koch</figcaption>
                </figure>
                <figure>
                    <img src="res/hausdorff.jpg">
                    <figcaption>Felix Hausdorff</figcaption>
                </figure>
            </div>

            <p>
                În 1872 a apărut o funcție al cărei grafic este considerat azi fractal, când Karl Weierstrass a dat un exemplu de funcție cu proprietatea că este continuă, dar nediferențiabilă. În 1904, Helge von Koch, nesatisfăcut de definiția abstractă și analitică a lui Weierstrass, a dat o definiție geometrică a unei funcții similare, care se numește astăzi fulgul lui Koch. În 1915, Waclaw Sierpinski a construit triunghiul și, un an mai târziu, covorul lui Sierpinski. La origine, acești fractali geometrici au fost descriși drept curbe în loc de forme bidimensionale, așa cum sunt cunoscute astăzi. Ideea de curbe autosimilare a fost preluată de Paul Pierre Lévy, care, în lucrarea sa "Curbe și suprafețe în plan sau spațiu formate din parți similare întregului" din 1938, a descris o nouă curbă fractal, curba C a lui Lévy.
            </p>

            <p>
                Funcțiile reiterate în planul complex au fost investigate la sfârșitul secolului 19 și începutul secolului 20 de Henri Poincaré, Felix Klein, Pierre Fatou și Gaston Julia. Totuși, fără ajutorul graficii pe calculator moderne, ei nu puteau vizualiza frumusețea numeroaselor obiecte pe care le descoepriseră.
            </p>

            <div class="captions">
                <figure>
                    <img src="res/klein.jpg">
                    <figcaption>Felix Klein</figcaption>
                </figure>
                <figure>
                    <img src="res/fatou.jpg">
                    <figcaption>Pierre Fatou</figcaption>
                </figure>
                <figure>
                    <img src="res/julia.jpg">
                    <figcaption>Gaston Julia</figcaption>
                </figure>
            </div>

            <p>
                Georg Cantor a dat, de asemenea, exemple de submulțimi ale axei reale cu proprietăți neobișnuite — aceste mulțimi Cantor sunt numite astăzi fractali.
            </p>

            <p>
                Cel care își dă seama că asemenea ciudățenii matematice nu constituie doar un exercițiu de imaginație și că se regăsesc în natură a fost Benoît Mandelbrot. Acesta observă că forma unui munte nu este o piramidă sau un con, trunchiul îmbrăcat cu scoarță al unui copac nu este un cilindru perfect neted, norii nu sunt sfere. Așadar, în natură nu întâlnim forme geometrice simple, regulate, ci forme cu un grad înalt de complexitate și unicitate. Din această observație s-a născut o nouă știință care studiază aceste forme complexe, știință ce poartă denumirea de geometrie fractală.
            </p>

            <div class="captions">
                <figure>
                    <img src="res/cantor.jpg">
                    <figcaption>Georg Cantor</figcaption>
                </figure>
                <figure>
                    <img src="res/mandelbrot.jpg">
                    <figcaption>Benoît Mandelbrot</figcaption>
                </figure>
            </div>

            <p>
                În anii 1960, Mandelbrot a început să cerceteze autosimilaritatea în lucrări precum "Cât de lungă este coasta Marii Britanii? Autosimilaritate statistică și dimensiune fracțională". În sfârșit, în 1975, Mandelbrot a inventat termenul "fractal" pentru a denumi un obiect al cărei dimensiune Hausdorff-Besicovitch este mai mare decât dimensiunea topologică a sa. A ilustrat această definiție matematică cu imagini construite pe calculator.
            </p>
            <br>
        </main>
    </body>
</html>