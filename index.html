<html>
    <head>
        <meta charset="utf-8">
        <title>Fractali - Acasă</title>
        <script type="text/javascript" src="nav.js"></script>
        <link rel="stylesheet" href="style.css">
        <link rel="shortcut icon" type="image/x-icon" href="res/icon.ico">
    </head>

    <body>
        <img src="res/header.svg" id="header">
        <nav>
            <a href="index.html" id="current">Acasă</a>
            <a href="istorie.html">Istorie</a>
            <a href="exemple.html">Exemple</a>
            <a href="model.html">Model interactiv</a>
            <a href="galerie.html">Galerie</a>
        </nav>
        <main>
            <br>
            <p>
                În matematică, un fractal este un obiect abstract folosit pentru a descrie și a simula obiecte care apar în mod natural. Fractalii creați artificial au de obicei modele similare la scări din ce în ce mai mici. Dacă replicarea este exact aceeași la fiecare scară, se numește un model similar. Un exemplu în acest sens este buretele Menger. Fractalii pot fi, de asemenea, aproape la fel la diferite niveluri. Acest din urmă model este ilustrat în măriri mici ale setului Mandelbrot. Fractalii includ, de asemenea, ideea unui model detaliat care se repetă.
            </p>

            <p>
                Fractalii sunt diferiți de alte figuri geometrice prin felul in care scindează. Dublând lungimea laturilor unui poligon, aria acestuia se mărește de 4 ori, care reprezintă 2 (rația noii lungimi față de cea veche) ridicat la puterea a doua (dimensiunea spațiului în care poligonul există). De asemena, dacă raza unei sfere se dublează, volumul acesteia crește de de 8 ori, care reprezintă 2 (rația) la puterea a treia (dimensiunea în care se află). Dar dacă lungimile unidimensionale ale unui fractal se dublează, conținutul spațial al acestuia se multiplică cu un exponent care nu e neapărat un număr întreg. Acest exponent se numește dimensiunea fractală a fractalului și, de obicei, depășește dimensiunea topologică a acestuia.
            </p>

            <p>
                Termenul de fractal a fost folosit pentru prima oară de matematicianul Benoit Mandelbrot în 1975. Mandelbrot a creat termenul pe baza cuvântului latin fractus, care înseamnă "spart" sau "fracturat", și l-a folosit pentru a extinde conceptul teoretic de dimensiuni fracționate la modele geometrice din natură.
            </p>

            <p>
                Există niște neînțelegeri între specialiști în legătură cu modul în care conceptul de fractal ar trebui definit. Însuși Mandelbrot a spus că sunt "frumoși, dificili, din ce în ce mai mult utili. Aceștia sunt fractalii". Mai formal, Mandelbrot a spus că "un fractal e, prin definiție, un set al cărui dimensiune Hausdorff depășește în mod strict dimensiunea topologică a acestuia". Mai târziu, dându-și seama că e prea restrictiv, a simplificat și extins definiția la: "Un fractal e o figură formată din părți similare cu întregul acesteia, într-un fel". Tot mai târziu, Mandelbrot a stabilit că "termenul de fractal se poate utiliza fără o definiție pedantă, iar termenul de dimensiune fractală se poate folosi ca un termen generic care se poate aplica tuturor variantelor".
            </p>

            <p>
                Deoarece par identici la orice nivel de magnificare, fractalii sunt de obicei considerați ca fiind infinit complecși (în termeni informali). Printre obiectele naturale care aproximează fractalii până la un anumit nivel se numără norii, lanțurile montane, arcele de fulger, liniile de coastă și fulgii de zăpadă. Totuși, nu toate obiectele autosimilare sunt fractali — de exemplu, linia reală (o linie dreaptă Euclidiană) este autosimilară, dar nu îndeplinește celelalte caracteristici.
            </p>

            <p>
                Consensul general e acela că fractalii teoretici sunt structuri matematice auto-similare la infinit, reiterate și detaliate care au dimensiuni fractale, din care multe exemple au fost formulate și studiate în profunzime. Fractalii nu sunt limitați la modele geometrice, ci pot descrie procese în timp de asemenea. Modele fractale cu diverse grade de auto-similaritate au fost produse și studiate în imagini, structuri și sunete și au fost găsite în natură, tehnologie, artă și arhitectură. Fractalii au o relevanță particulară în câmpul teoriei haosului, întrucât graficele multor procese haotice sunt fractale.
            </p>
            <br>
        </main>
    </body>
</html>